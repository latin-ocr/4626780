 

..51-

nomina omnia si vis ad unam Venerem referre possis. Poetam
autem Musa procax paullo longius duxit et Ludus quid sit
Suavisaviatio nescius rogat: „An deus est ullus S.“, quare
Pistoclerus vituperans respondet: „I, stultior es barbaro pu-
ticio,¹) qui tantus natu deorum nescis nomina.“ — Conse-
cratio autem Libani in Asin. versu s. S. (cf. ,‚Servitus“ 306,
„Lubentia“ 268) ex penitissimo Romanorum ingenio fluxit
(cf. Ribbeck. in mus. rhen. vol. 37. p. 54 et Nissen l. i. p. 8).
— Fortunam praecipue bonam deam esse ex multis locis
apparuit3 sed ipsam Malam Fortunam reperimus in Rud. v.
501: — sunt verba Labracis — „Malam Fortunam in aedis
te adduxi meas.‘⁴ Apud Terentium vero Fortuna solet in-
certa esse, quemadmodum in Phorm. v. 841: „O Fortuna,
o Fors Fortuna, quantis commoditatibus, Quam subito meo
ero Antiphoni ope vostra hunc onerastis diem,“ quem ad
versum Donatus haud insulse adnotat: „Fortuna est incerta
res, Fors Fortuna eventus fortunae bonus;“ 'Terentius igitur
se ipse quasi corrigens ad „Fortuna⁴‘ addit „Fors Fortuna.“
Idemque Donatus ad Hecyrae v. 386: „Fortuna in incerto,
Fors Fortuna in bono ponitur,“ neque ad eiusdem fabulae
versum 406: „O Fortuna, ut nunquam perpetuo es data“
omisit dicere: „hic Fortunam pro bona posuit.“ Nam cum
Terenti more hoc non conveniebat. Ut vero Fortuna sic
Fors quoque sola posita videtur fuisse incerta. Scripsit enim
Terentius in Phorm. v. 138: „Quod Fors feret, feremus aequo
animo;“ quem versum si legimus facile recordamur Menan-
drum quoque saepissime nos admonere ut difficultates huius
vitae libenter patienterque toleremus neve nimis indulgeamus
dolori. Quos locos ut cognoscas adeas si placet P. Wend-
lerum qui in libello cui titulus est: Mediae ac recentioris
comoediae atticae poetae quid de dis senserint (Gorlicii 1870)
Menandri quoque versus huc pertinentes p. 37—44 contulit.

De Mercurio breviter exponere licet: a Romanis antea

 

¹) Ex emendatione Buecheler-i in mus. rhen. V. 37, 530 qui primus

haec verba recte interpretatus est.
4²11

